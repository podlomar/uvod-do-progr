## Instalace jazyka Python

### Windows
Pokud máte počítač s Windows, následujte tyto kroky:

1. Ujistěte se, že máte aktualizovaný systém. To zajistíte nejjednodušeji tak, že svůj počítač restartujete.
1. Jděte na stránku [Python Releases for Windows](https://www.python.org/downloads/windows/), kde klikněte na **Latest Python 3 Release** a dole stáhněte **Windows installer (64-bit)**. Stažený soubor spusťte. Rozběhne se průvodce instalací.
1. Na úvodní obrazovce je **velmi důležité** zaškrtnout volbu **Add Python 3.X to PATH** (viz obrázek)

    ::fig[Instalace Pythonu]{src=assets/python-setup.png}

1. Klikněte na **Install Now**, odsouhlaste případné otázky ohledně změn na vašem počítači a vyčkejte dokončení instalace. Jakmile instalace skončí, zavřete okno tlačítkem **Close**.

### Mac OS
Pokud máte počítač s Mac OS, je velmi pravděpodobné, že už máte Python nainstalovaný. Ověřte si instalaci (viz sekce [Ověření instalace](./overeni)). Jinak postupujte podobně jako v případě Windows.

1. Jděte na stránku [Python Releases for Mac OS X](https://www.python.org/downloads/mac-osx/), kde klikněte na **Latest Python 3 Release** a stáhněte **macOS 64-bit installer**.
1. Stažený soubor spusťte a pokračujte dle pokynů instalace až do jejího konce.

### Linux
Pokud používáte některou z populárních distribucí Linuxu jako Ubuntu, Linux Mint apod., je velká naděje, že už máte Python nainstalovaný. Ověřte si instalaci (viz sekce [Ověření instalace](./overeni)).


## Instalace editoru Visual Studio Code

### Windows
1. Z [tohoto odkazu](https://aka.ms/win32-x64-user-stable) si stáhněte Visual Studio Code.
1. Stažený soubor spusťte. Rozběhne se průvodce instalací, ve kterém stačí klikat na **Next** tak dlouho, dokud se nespustí instalace. Ve druhém kroku je pouze potřeba souhlasit s licencí.
1. Jakmile instalace doběhne, zavřete okno tlačítkem **Finish**. Visual Studio Code by se mělo samo spustit ihned po instalaci.

### Mac OS
1. Na [oficiální stránce](https://code.visualstudio.com/) si stáhněte Visual Studio Code (modré tlačítko *Download Mac ...*). Spusťte instalaci a následujte ji až do zdařilého konce.

### Linux
1. Na [oficiální stránce](https://code.visualstudio.com/) si stáhněte Visual Studio Code (modré tlačítko *.deb* pro Debian/Ubuntu, nebo *.rpm* pro Red Hat/Fedora). Spusťte instalaci a následujte ji až do zdařilého konce.
